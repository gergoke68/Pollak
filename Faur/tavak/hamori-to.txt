Hámori-tó

A Felső-Hámor és Lillafüred határában másfél kilométer hosszan húzódó Hámori-tó a Garadna völgyében fekszik, a Bükk-hegység keleti részén. A Hámori-tó egy mesterségesen megnagyobbított tó, mely eredetileg a a Szinva patak mésztufagátjának duzzasztó hatása miatt keletkezett.

A jelenlegi tó kialakításának gyakorlati oka volt, melyet az 1810-es években egy völgyzáró gát kiépítésével alakítottak ki, a Szinva és Garadna patakok vízéből. A duzzasztás célja a kohászat állandó vízellátása volt. A hámori-tó igen kedvelt a horgászok körében, főként az országban ritkaságnak számító pisztrángállománya miatt. Az ide látogató turistáknak lehetőségük van megkóstolni a helyi specialitást, a tizenkét különböző fűszerrel ízesített sült pisztrángot.

---

A táblázat adatai:
Név: Hámori-tó
Település: Miskolc (Lillafüred)
Kialakulás típusa: mesterséges
Területe: 0,106
Teljes vízgyűjtő területe (km2): -

